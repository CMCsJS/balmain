Yemyeşil ormanları, çay tarlaları, yaylaları ve şehrin doğayla olan ahengi ile aklımıza gelen şehirlerden birisidir Trabzon. Sehzadeler Şehri olarak da anılan bu şehire gittiğimde 8-9 yaşlarındaydım. Gittigim anda göze çarpan o yemyeşil doğa beni içine çekmişti. Trabzon'a dair zihnimde bülük pörçük anılar var. Ancak benim en çok ilgimi çeken ve beni etkileyen yer hiç şüphesiz Sümele Manastırı olmuştu. Gittiğimiz zaman Manastır'a ulaşmak biraz zor olmuştu. Çünkü hem kalabalıktı hem de yokuşları ve dik yollarıyla ulaşılması zor bir yerdi. Ancak vardığımızda gördüğüm o görkemli, eşsiz Manastır'ın çekilen tüm zahmete değdiğini anlamıştım. Barnabas ve Sophronios adlarında Atinalı iki keşiş tarafıdan kurulan bu yapıya o yıllarda yapılan restorasyon çalışmaları sebebiyle maalesef girememiştik. Manastır dışında zihnimde kalan ve birçok insanın gitmek için can attığı bir diğer yer ise Atatürk Köşkü'ydü. Geniş ve bakımlı avlusuyla beraber bembeyaz duvarlara sahip olan bu köşke Trabzon'a gittiğinizde kesinlikle uğramalısnız. Meraklısı için söyleyesim, "Trabzon" isminin kökeninin Yunan Mitolojisinde yer alan Lycaon'un oğlu Trapezeus'un adından istinaden "Trapezos" olduğu düşünülmektedir.

İçinde tarihten parçalar taşıyan yapılarının yanı sıra kültürel yemekleri de bulunmaktadır. Kuymak, Karalahana çorba ve sarması, Laz Böreği, Korkot yani Mısır Çorbası gibi birçok lezzete ev sahipliği yapan bu şehre gün yolunuz bu taraflara düşerse uğramanızı şiddetle tavsiye ederim.

--------------------------------------------------------


KAPUZBAŞI ŞELALERİ
Kayserinin Yahyalı ilçesinde bulunan ve Kayseri’ye 147 km uzak olan Kapuzbaşı Şelaleleri
dünyanın en büyük 2. şelalesidir. Methini sürekli duyduğum bu şelaleleri görmek için sabahın
erken saatlerinde yola çıkmak gerekiyor çünkü yolları tahmin edilenden daha karmaşık. Lakin
bu yol bu şelalelerin heybetini görmeye değer.
Yaz sıcağında yola çıktıysanız vay halinize! Çünkü genellikle kalabalık olan park alanında
park bulmak çok zorlu olacaktır. Dolayısıyla uzun bir taş yolda yürümeniz gerekecektir.
İlerlediğiniz yol boyunca küçük-büyük şelaleler göreceksiniz. Beş dakikalık bir yürüyüşten
sonra öbür şelalelerden daha büyük olan Elif Şelalesine varacaksınız. Devasa kayalardan
dökülen şiddetli suyun yerdeki kayalara çarpmasından sıçrayan damlalar içinizi
ferahlatacaktır. İstersiniz bu şelalenin temiz ve berrak suyundan içebilirsiniz. Bu şelalenin
önüne geldiğinizde önünüzde ahşaptan yapılma basamaklar göreceksiniz. Bu basamaklardan
sağa dönüp gittiğinizde çimenlik alanda keçileri görebilirsiniz. Düz gidersiniz şelalelerinin
devamına rastlarsınız. İsterseniz şelalelerin yakınına yaklaşabilirsiniz ama bastığınız yere
dikkat etmekte fayda var. Çünkü zemindeki taşlar çok kaygan ve ıslak olacaktır.
Şelalenin girişinde bir çay evi var. Ürün çeşidi az olsa bile oturmak ve dinlenmek için uygun bir
alan. Buranın beş metre ilerisinde ise belediye tuvaletlerine ulaşabilirsiniz.
Kapuzbaşı Şelalelerini gezmek ve geri dönmek için bütün bir günü harcamanız gerekebilir
ama bu etkileyici gezi son bulduğunda, elinizde unutulmaz anılar ve güzel manzara
fotoğrafları olacak.